A házi feladatot egy Homework1 nevű modulként kell beadni. Minden definiálandó függvényhez adjuk meg a hozzá tartotó típus szignatúrát is!

Adjunk meg három különböző Int típusú kifejezést!

Adjunk meg három különböző Char típusú kifejezést!

Adjunk meg három különböző Bool típusú kifejezést!

Katinak van 183 virágmagja, és 13 cserepe. Adjunk meg egy-egy olyan kifejezést, amely megválaszolja a következő két kérdést! Segítség: használjuk a div és mod függvényeket.
  a) El tudja-e Kati ültetni az összes virágmagját?
  b) Hány fölösleges virágmagja marad?

Az órán definiált plusOne és double függvényeket használva adjunk meg három különböző kifejezést, amely a 7-et állítja elő!

Adjuk meg azt a függvényt, amely eldönti, hogy:
  a) egy szám osztható-e hárommal,
  b) hárommal osztva 1 maradékot ad-e,
  c) hárommal osztva 2 maradékot ad-e!

Adjuk meg azt a függvényt, amely eldönti, hogy egy szám 5-tel osztva több maradékot ad-e, mint 7-tel osztva!

Adjunk meg egy olyant függvényt, amely a következő típus szignatúrával rendelkezik: Int -> Bool -> Bool !

Az előző függvény használatával adjuk meg azt a "legegyszerűbb" függvényt, amely a következő típus szignatúrával rendelkezik: Bool -> Int -> Bool !
(Legegyszerűbb alatt azt értjük, hogy minél rövidebb legyen a függvény definiciója, de ugyanakkor szerepeljen benne az előzőleg definiált függvény)
